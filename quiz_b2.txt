1. El “Instituto Nacional de Previsión” va ser la primera institució oficial encarregada de la seguretat social i l’assistència sanitària a Espanya. A quin any va ser creat?
A. Va ser creat pel cos normatiu de les “siete partidas“ a l’època d’ Alfons X el Sabio, a principis del segle XX.
B. Es va crear a l’any 1942, un cop finalitzada la Guerra civil espanyola.
C. A l’any 1908, durant el regnat d’Alfons XIII.
RESPOSTA C
2. Abans de l’entrada en vigor del “Seguro Obligatorio de Enfermedad”, durant la primera meitat del SXX, quins eren els aspectes generals del model sanitari espanyol?
A. Un model sanitari de prestació sanitària pública, gratuït i universal per a tota la ciutadania espanyola.
B. Durant la primera meitat del segle XX, les persones havien d’abonar, en la seva totalitat, el cost de les despeses sanitàries si queien malalts.
C. Un model sanitari basat principalment en la beneficència, que portaven a terme els ajuntaments, diputacions, ordres religioses,...
RESPOSTA C
3. Continua la frase marcant l’opció correcta: El “Real Decreto-Ley, de 21 de agosto de 1923”, recull...
A. Mesures relacionades amb la protecció de la maternitat de la dona treballadora.
B. La creació del Instituto Nacional de la Seguridad Social y Instituto Social de la Marina.
C. L’entrada en vigor del Seguro Obligatorio de Enfermedad.
RESPOSTA A
4. A quin any es va aprovar el “Seguro Obligatorio de Enfermedad (SOE)”?
A. A l’any 1942.
B. A l’any 1978 amb l’entrada en vigor de la Constitució Espanyola.
C. A l’any 1963.
RESPOSTA A
5. Continua la frase marcant l’opció correcta: La Llei General de Sanitat de l’any 1986, Llei 14/1986, de 25 d’ abril, estableix...:
A. Un únic Sistema Nacional de Salut.
B. Un Sistema Nacional de Salut diferent per cada una de les Comunitats Autònomes que tenen les transferències de salut al territori espanyol.
C. Un Sistema Nacional de Salut comú per la península i un altre per les ciutats autònomes de Ceuta i Melilla.
RESPOSTA A
6. Continua la frase marcant l’opció correcta: La Constitució Espanyola de l’any 1978, reconeix en el seu article 43...:
A. Que els poders públics i privats són els encarregats de tutelar i organitzar la sanitat privada i pública.
B. Que els poders públics organitzaran i tutelaran la salut pública.
C. Una educació i sanitat pública i privada de qualitat i universal per a totes les persones.
RESPOSTA B
7. Qui ha de prestar els serveis sanitaris a Catalunya?
A. Al Govern espanyol a través del Ministerio de Sanidad, Consumo y Bienestar Social.
B. A la Generalitat de Catalunya.
C. A l’Estat, la Generalitat i els Ajuntaments a parts iguals.
RESPOSTA B
8. Continua la frase marcant l’opció correcta: A Espanya la competència sanitària, d’acord amb el contingut de descentralització promulgat per la Constitució Espanyola, està transferida a...:
A. Totes les comunitats autònomes, i a les ciutats autònomes de Ceuta i Melilla.
B. Les comunitats autònomes de Catalunya i Andalusia.
C. Totes les comunitats autònomes.
RESPOSTA C
9. Quina entitat va agrupar els hospitals de la Seguretat Social que es van transferir a Catalunya a l’any 1981?
A. L’Institut Català de la Salut (ICS).
B. La Seguretat Social Catalana (SSC).
C. La Conselleria de Sanitat Universal i Salut Pública de Catalunya.
RESPOSTA A
10. Quin dels següents Hospitals no va ser traspassat, a la Comunitat Autònoma de Catalunya, en el moment de traspàs de competències sanitàries a principis dels anys 80 del passat segle XX?
A. El Consorci Sanitari de Terrassa.
B. La Vall d’Hebron de Barcelona.
C. L’Hospital Universitari de Girona Doctor Josep Trueta.
RESPOSTA A
11. Actualment l’Institut Català de la Salut (ICS) quina funció té?
A. Cap funció, no treballa pel Sistema Nacional de Salut.
B. Funció de prestació de serveis sanitaris públics i privats.
C. Funció de prestació de serveis sanitaris públics.
RESPOSTA C
12. Qui és l’asseguradora sanitària pública de Catalunya a partir de la Llei d’Ordenació Sanitària de Catalunya de l’any 1990 (Llei 15/1990, de 9 de juliol)?
A. El Servei Català de la Salut (CatSalut).
B. L’Institut Català de la Salut (ICS).
C. L’Institut Català de serveis sanitaris, socials i atenció a la dependència (ICSSA).
RESPOSTA A
13. A quin any va néixer el Sistema sanitari integral d’utilització pública de Catalunya, (SISCAT)?
A. A l’any 2000.
B. A l’any 1981, amb l’aprovació de l’Estatut d’Autonomia.
C. A l’any 1978 amb l’aprovació de la Constitució Espanyola.
RESPOSTA A
14. Per què hi havia tan pocs hospitals de titularitat pública a l’any 1981, a Catalunya, en el moment del traspàs de competències?
A. Per l’existència d’un gran nombre d’hospitals privats arran de tot el territori.
B. Per la forta tradició de beneficència que existia al territori.
C. Per la titularitat privada dels hospitals gestionats pels Ajuntaments.
RESPOSTA B
15. Continua la frase marcant l’opció correcta: La Llei 14/1986, de 25 de abril, General de la Seguretat Social...
A. Estableix diferents Sistemes Nacionals de Salut.
B. Determina que algunes Comunitats Autònomes, crearan els seus propis Serveis de Salut sense que aquests estiguin integrats en el Sistema Nacional de Salut.
C. Determina que les Comunitats Autònomes crearan els seus serveis de salut, integrats en el Sistema Nacional de Salut.
RESPOSTA C
16. L’Institut Català de la Salut (ICS) i el Servei Català de la Salut (CatSalut) són la mateixa entitat?
A. Sí, són la mateixa entitat, però són dos formes distintes d’anomenar-les.
B. No, són entitats diferents.
C. Sí, el CatSalut és el mateix que l’ICS, però només a Catalunya.
RESPOSTA B
17. Continua la frase marcant l’opció correcta: Els consorcis sanitaris catalans són...
A. Entitats publiques adscrites a la Generalitat de Catalunya.
B. Són entitats públiques i privades alhora.
C. Entitats públiques i/o privades adscrites als ens locals de Catalunya, a la Generalitat de Catalunya i a l’Estat Central.
RESPOSTA A
18. Què és el SISCAT?
A. El Sistema Sanitari de l’Estat Espanyol i Català.
B. L’agrupació de tots els proveïdors del Sistema Integral Sanitari de Catalunya.
C. L’agrupació dels proveïdors públics del Sistema Nacional de Salut Espanyol.
RESPOSTA B
19. Quines de les següents funcions, li corresponen al Departament de Salut de la Generalitat, en matèria de sanitat i salut pública:
A. Competència compartida amb el Ministerio de Sanidad, Consumo i Igualdad, en l’organització i funcionament intern.
B. Competència en matèria d’organització i funcionament intern. L’avaluació, la inspecció i el control de centres correspon al Ministerio de Sanidad y Bienestar Social.
C. Competència exclusiva sobre l'organització, el funcionament intern, l'avaluació, la inspecció i el control de centres, serveis i establiments sanitaris.
RESPOSTA C
20. A quin any es va crear el Consorci Hospitalari del Parc Taulí?
A. Es va crear a l’any 1986.
B. Es va crear a l'any 1989.
C. Es va crear a l’any 1984.
RESPOSTA A
21. Quina de les següents entitats no va ser entitat fundadora, del Consorci Hospitalari del Parc Taulí?
A. La Generalitat de Catalunya.
B. La Caixa d’Estalvis de Sabadell.
C. El Banc de Sabadell.
RESPOSTA C
22. Quines entitats formen part, en l’actualitat, com a membres del Consell de Govern del Consorci Corporació Sanitària Parc Taulí de Sabadell ?
A. La Generalitat de Catalunya, l'Ajuntament de Sabadell i la Universitat Autònoma de Barcelona (UAB).
B. La Generalitat de Catalunya, l'Ajuntament de Sabadell, la Universitat de Barcelona (UB) i el Banc de Sabadell.
C. La Generalitat de Catalunya, l'Ajuntament de Sabadell, la Universitat Autònoma de Barcelona i el Banc de Sabadell.
RESPOSTA A
23. El Consorci Corporació Sanitària Parc Taulí de Sabadell, és una entitat proveïdora d’atenció primària del Servei Català de la Salut (CatSalut)?
A. Sí, però només per algunes especialitats concretes de Psiquiatria.
B. Sí.
C. No, només és l’Institut Català de la Salut (ICS) l’entitat proveïdora d’atenció hospitalària i primària a Catalunya.
RESPOSTA B
24. A continuació trobaràs redactada la visió del Consorci Corporació Sanitària Parc Taulí de Sabadell, però està inacabada. Escull l’opció correcta que encaixaria en l’espai en blanc del paràgraf:
“Ser una entitat d’excel·lència, ........, reconeguda per la societat i pels seus professionals, pel seu model assistencial, organitzatiu, docent i de recerca i que dona resposta als seus compromisos socials”.
A. Líder.
B. Captadora de talent.
C. Resolutiva.
RESPOSTA A
25. A continuació trobaràs redactada la missió del CCSPT però està inacabada. Escull l’opció correcta per acabar la frase:
“Donar resposta a la població de referència amb una atenció sanitària i social, de qualitat, resolutiva, integral i que fomenti l’equitat i la satisfacció en un marc de sostenibilitat, integrant....”
A. La bona imatge corporativa.
B. La docència, la recerca i la innovació.
C. Les últimes Tecnologies de la Informació i Comunicació (TIC).
RESPOSTA B
26. Continua la frase marcant l’opció correcta: El Consorci Corporació Sanitària Parc Taulí de Sabadell és la Unitat docent de la Facultat de ...
A. Medicina de la Universitat Autònoma de Barcelona (UAB) i té la consideració d’Hospital Universitari.
B. Medicina de la Universitat de Barcelona (UB).
C. Medicina, Infermeria i Farmàcia de la Universitat Autònoma de Barcelona (UAB) i té la consideració d’Hospital Universitari.
RESPOSTA A
27. Continua la frase marcant l’opció correcta: El codi d’integritat i bones pràctiques del Consorci Corporació Sanitària Parc Taulí de Sabadell i les seves entitats vinculades…:
A. No es un document aprovat pel Consell de Govern, però si està recollit com acció del Pla estratègic 2018-2025.
B. Va ser aprovat pel Consell de Govern a l’any 1990 i estableix el model de conducta desitjable dels i les professionals del Taulí envers la ciutadania.
C. Va ser aprovat pel Consell de Govern a l’any 2016 i estableix els principis ètics, professionals i de conducta exigibles a les persones treballadores del Taulí.
RESPOSTA C
28. Continua la frase marcant l’opció correcta: Els principis d’atenció centrada en el pacient del Consorci Corporació Sanitària Parc Taulí de Sabadell, recull...:
A. Es un protocol que serveis com manual d’instruccions en infermeria.
B. Uns principis generals i la promoció d’unes bones pràctiques.
C. Exclusivament el règim disciplinari d’aplicació directe a tots els i les professionals del Taulí.
RESPOSTA B
29. Quins són els objectius dels principis d’atenció centrada en el pacient del Consorci Corporació Sanitària Parc Taulí de Sabadell?
A. Tractem als pacients i als familiars com a persones adultes.
B. Tractem als infants igual que a les persones adultes.
C. Contenció de la despesa hospitalària.
RESPOSTA A
30. Qui nomena als membres del Consell d’Administració de Sabadell Gent Gran Centre de Serveis, SAU ?
A. Són nomenats pel Consorci Corporació Sanitària Parc Taulí de Sabadell.
B. Són nomenats per l’Ajuntament de Sabadell, la Universitat Autònoma de Barcelona i la Generalitat de Catalunya.
C. La Generalitat de Catalunya i l’Ajuntament de Sabadell.
RESPOSTA A
31. Quin és el màxim òrgan de govern del Consorci Corporació Sanitària Parc Taulí de Sabadell?
A. La Direcció General.
B. El Consell de Govern.
C. El Comitè de Direcció del CCSPT.
RESPOSTA B
32. Quin és el màxim òrgan de Govern de la Fundació Parc Taulí ?
A. El Consell d’Administració de la Fundació Parc Taulí.
B. El Comitè de Direcció de la Fundació Parc Taulí.
C. El Patronat de la Fundació Parc Taulí.
RESPOSTA C
33. Qui exerceix la màxima potestat executiva, al Consorci Corporació Sanitària Parc Taulí de Sabadell i a la resta d’entitats vinculades, a través de la seva estructura directiva i organitzativa?
A. La Direcció d’Economia i Finances del Parc Taulí.
B. La Direcció General.
C. El Comitè de Direcció del Consorci Corporació Sanitària Parc Taulí de Sabadell.
RESPOSTA B
34. Continua la frase marcant l’opció correcta: El Consorci Corporació Sanitària Parc Taulí de Sabadell és el centre sanitari de referència de 9 municipis del:
A. Vallès Occidental Central.
B. Vallès Occidental Est.
C. Vallès Occidental Oest.
RESPOSTA B
35. A què dóna resposta la Política mediambiental del Consorci Corporació Sanitària Parc Taulí de Sabadell?
A. A cap norma, es tracta només d’uns principis de bones pràctiques.
B. Només a les obligacions legals preceptives.
C. A les obligacions legals i altres compromisos subscrits de forma voluntària per la Institució.
RESPOSTA C
36. Continua la frase marcant l’opció correcta: Sant Quirze del Vallès forma part...
A. De l’àrea d’atenció sociosanitària i d’atenció a la dependència del Parc Taulí.
B. De l’àrea d'atenció de patologia complexa, pediatria i salut mental del Parc Taulí.
C. De totes les àrees d’atenció d’especialitats mèdiques del Parc Taulí.
RESPOSTA A
37. Què és un Pla d’igualtat?
A. Un declaració de bones intencions, que signa l’empresa en matèria d’igualtat.
B. Un conjunt d’accions per assolir la paritat de dones i homes a les empreses, on la plantilla està molt masculinitzada.
C. És un conjunt d’accions adoptades després de dur a terme una diagnosi de situació, que serveixen per assolir la igualtat de tracte i d’oportunitats entre dones i homes a l’empresa.
RESPOSTA C
38. Què s’inclou dins del l’article 46.2 de la Llei orgànica, 3/2007, modificat pel Reial Decret-llei 6/2019, d’1 de març, per a la garantia de la igualtat de tracte i oportunitats entre dones i homes en el treball i l’ocupació?
A. L’obligatorietat del registre salarial i la corresponent auditoria salarial.
B. Els principis d’igualtat recollits a l’article 14 de la Constitució Espanyola i desenvolupats per la Llei orgànica 3/2007.
C. Les matèries mínimes que ha de contenir la diagnosi negociada amb la representació social, dels plans d’igualtat.
RESPOSTA C
39. Continua la frase marcant l’opció correcta: D’acord amb el contingut de l’article 48.2, de la llei orgànica 3/2007, de 22 de març, per a la igualtat efectiva de dones i homes...
A. Les empreses públiques i privades amb més de 50 treballadors/es, han de promoure condicions de treball que evitin l’assetjament sexual i l’assetjament per raó de sexe i arbitrar procediments específics per prevenir-los.
B. Les empreses privades, amb més de 50 treballadors/es, han de promoure condicions de treball que evitin l’assetjament sexual i l’assetjament per raó de sexe i arbitrar procediments específics per prevenir-los.
C. Totes les organitzacions, amb independència del nombre de persones treballadores, han de promoure condicions de treball que evitin l’assetjament sexual i l’assetjament per raó de sexe i arbitrar procediments específics per prevenir-los.
RESPOSTA B
40. Quina de les següents actuacions no forma part de les principals línies d’actuació del Programa d’acció social de Pediatria?
A. Promoció de l’alletament matern.
B. Millores dels espais d’atenció a la població pediàtrica.
C. Acompanyament i suport davant de malalties greus.
RESPOSTA A
41. Qui està obligat a mantenir el deure de secret, en els centres sanitaris?
A. Els i les professionals que realitzen tasques assistencials.
B. El personal mèdic i l’equip d’infermeria del centre sanitari.
C. Tots el personal dels centres sanitaris. Inclosos aquells que, sense participar directament en l’atenció del malalt, desenvolupin una tasca necessària per al correcte funcionament del centre.
RESPOSTA C
42. Què són les dades personals?
A. Qualsevol informació que permet identificar a una persona jurídica.
B. Qualsevol informació que permet identificar a una persona física.
C. Qualsevol informació que permet identificar a una persona física o jurídica, sense distinció.
RESPOSTA B
43. Quina de les següents dades, està considerada dada sensible o especialment protegida?
A. DNI o NIE.
B. Número de compte bancari.
C. Afiliació sindical.
RESPOSTA C
44. Continua la frase marcant l’opció correcta: Les dades mèdiques o relatives a la salut d’una persona són...
A. Dades sensibles amb un nivell de protecció alt.
B. Dades semiprivades amb un nivell de protecció mitjà.
C. Dades públiques amb un nivell de protecció baix.
RESPOSTA A
45. Continua la frase marcant l’opció correcta: Una de les principals funcions del/de la delegat/da de protecció de dades és...
A. La potestat sancionadora de les vulneracions de protecció de dades de l’entitat.
B. Informar i assessorar a l’entitat en matèria de protecció de dades.
C. Realitzar tractaments de dades personals.
RESPOSTA B
46. Qui és, actualment, el delegat de protecció de dades del Consorci Corporació Sanitària Parc Taulí de Sabadell?
A. El Sr. Pablo Robles López.
B. El Sr. Joan Martí López.
C. El Sr. Pablo Hernando Robles.
RESPOSTA C
47. En matèria de prevenció de riscos laborals, és obligatori constituir un Comitè de Seguretat i Salut (CSS) en un consorci hospitalari?
A. Sí, és una obligació legal per empreses de 50 o més treballadors/es.
B. No, només té caràcter d’opcional per les empreses publiques.
C. Sí, és obligatori per totes les empreses, amb independència del nombre de treballadors/es que formin part de la seva plantilla.
RESPOSTA A
48. Quins són els riscos laborals més rellevants en els centres hospitalaris?
A. El risc nuclear per l’urani (Medicina Nuclear), el risc químic, el risc biològic, el risc ergonòmic i el risc psicosocial.
B. Principalment el risc ecològic i mediambiental com empresa del sector sanitari.
C. El risc per radiacions ionitzants, el risc químic, el risc biològic, el risc ergonòmic i el risc psicosocial.
RESPOSTA C
49. Quina és la definició de prevenció, recollida l’article 4 de la LIei 31/1995, de 8 de novembre, de prevenció de riscos laborals?
A. La prevenció és el conjunt d’activitats o mesures, adoptades o previstes en totes les fases de l’activitat de l’empresa, amb la finalitat d’evitar o disminuir els riscos derivats del treball.
B. La prevenció és l'aplicació de noves tecnologies per adaptar-se als canvis que es produeixen en una empresa.
C. La prevenció són perills incerts, als quals la persona treballadora està exposada a causa de situacions o fenòmens físics extrems.
RESPOSTA A
50. En matèria de prevenció de riscos laborals, què són els E.P.I.?
A. Són els estudis preventius d’investigació d’una empresa, per millorar les condicions de treball i seguretat.
B. Són aquells equips, destinats a ser portats o subjectats per la persona treballadora, que tenen com a principal funció la de protegir la persona d’un o de diversos riscos presents en el seu lloc de treball.
C. Són el conjunt d'equips, màquines i accessoris que són utilitzats pel treballador per facilitar-li la feina.
RESPOSTA B
SEGON BLOC: PREGUNTES DE RESERVA
51. Amb què és finançava el Seguro Obligatorio de Enfermedad (SOE) que va néixer durant l’època franquista?
A. Amb impostos i les quotes de les empreses.
B. Amb les aportacions de les Mútues d’accident, exclusivament.
C. Amb les quotes de les empreses i les persones treballadores.
RESPOSTA C
52. En matèria de prevenció, què pretén la Llei 31/95, de 8 de novembre, de prevenció de riscos laborals?
A. Promoure la seguretat i la salut dels i les professionals.
B. Estalviar en el consum de medicaments.
C. Identificar els accidents de treball en funció dels actes temeraris de les persones treballadores.
RESPOSTA A
53. Continua la frase marcant l’opció correcta: El Sistema Nacional de Salut....
A. Assegura la prestació pública i privada de la sanitat.
B. Assegura una prestació mínima pública, per les malalties més greus.
C. Assegura la prestació pública, universal i amb equitat dels serveis sanitaris.
RESPOSTA C
54. A quin any es va crear l’Institut Català de la Salut i quines eren les seves funcions inicials?
A. A l’any 1988. Amb funció de prestació de serveis sanitaris públics.
B. A l’any 1983. Amb funció de prestació de serveis sanitaris públics i contractació de serveis amb altres Hospitals/Centres.
C. A l’any 1990. Amb funció de prestació de serveis privats.
RESPOSTA B
55. Es mantenen totes les entitats fundacionals del Consorci Corporació Sanitària Parc Taulí de Sabadell en l’actualitat?
A. Sí. Es mantenen les 6 entitats fundacions inicials.
B. No. Només queden 3 entitats fundacionals.
C. Sí. Es mantenen 3 entitats fundacionals inicials i s’han afegit 3 entitats més.
RESPOSTA B
PREGUNTES
1) Quin article estableix l’accés en condicions de gratuïtat als serveis sanitaris de responsabilitat pública, d’acord amb allò que estableixen les lleis?
A.- L’article 41 de la CE.
B.- L’article 23 de l’EAC.
C.- L’article 43 de la CE.
RESPOSTA B
2) Quan l’article 23 de l’EAC parla de “... serveis sanitaris de responsabilitat pública...” a què es refereix?
A.- Als serveis sanitaris integrats en el Sistema Nacional de Salut.
B.- Als serveis sanitaris de la Seguretat Social.
C.- Als serveis sanitaris de propietat i gestió pública.
RESPOSTA A
3) Quan l’article 43 CE parla de “Correspon als poders públics organitzar i tutelar la salut pública a través de mesures preventives i a través de les prestacions i dels serveis necessaris...” a què es refereix?
A.- Als serveis sanitaris integrats en el Sistema Nacional de Salut.
B.- Als serveis sanitaris de la Seguretat Social.
C.- Als serveis sanitaris de propietat i gestió pública.
RESPOSTA A
4) Què hem d’entendre per Sistema Nacional de Salut (SNS)?
A.- És el nom amb el que es coneix al conjunt dels diferents Hospitals i els diferents centres d’assistència sanitària, centres diagnòstics, consultoris i que, siguin públics o privats, estiguin ubicats a Espanya.
B.- El conjunt dels diferents dispositius de salut existents a Espanya als que poden acudir els ciutadans amb independència de la seva titularitat pública o privada amb o sense ànim de lucre, presentant la seva targeta sanitària o pagant-los directament.
C.- El conjunt coordinat dels diferents Serveis de Salut de l’Administració de l’Estat i de les Comunitats Autònomes que integra totes les funcions i prestacions sanitàries que, d’acord amb la llei, són responsabilitat dels poders públics.
RESPOSTA C
5) El “Dret a viure amb dignitat el procés de la mort” està recollit de forma expressa a ....
A.- La Constitució espanyola.
B.- No està en cap de les dues normes.
C.- L’Estatut d’Autonomia de Catalunya.
RESPOSTA C
6) Què és un dret fonamental?
A.- Aquells que recull de forma expressa la Constitució, que obliguen a tots els poders públics, i que es troben constitucionalment limitats pel respecte a la llei i pels drets dels altres. 
B.- Aquells que es consideren inherents a la persona pel simple fet de ser-ho i que no es troben limitats en el seu exercici.
C.- Aquells que es troben inclosos en la Declaració Universal de Drets Humans.
RESPOSTA A
7) Són drets fonamentals:
A.- La igualtat, la llibertat, la fraternitat i la divisió de poders.
B.- La igualtat davant la llei; el dret a la vida; la llibertat personal; la llibertat d’expressió, de reunió i d’associació; el dret a la propietat; el dret al treball; el dret a un habitatge digne; el dret a la protecció de la salut; el dret al treball; el dret a l’educació; el dret a la lliure sindicació i a la vaga; el dret a l’accés a la cultura i a la igualtat d’oportunitats.
C.- La igualtat davant la llei; el dret a la vida; la llibertat ideològica i religiosa; la llibertat personal; el dret a l’honor, la intimitat i la pròpia imatge (inclosa la inviolabilitat del domicili); la llibertat de residència i circulació; la llibertat d’expressió, de reunió, d’associació i el dret a participar en els afers públics; el dret a obtenir la tutela judicial efectiva i l’aplicació del principi de legalitat, la llibertat d’ensenyament i el dret a l’educació; el dret a la lliure sindicació i a la vaga; i el dret de petició.
RESPOSTA C
8) La regulació legal dels drets fonamentals i de les llibertats públiques requereix:
A.- Una llei aprovada per les Corts Generals (Congrés dels Diputats i Senat). (art. 81 de la CE).
B.- Una llei constitucional. (art. 81 de la CE).
C.- Una llei orgànica. (art. 81 de la CE).
RESPOSTA C
9) L’Estatut de Catalunya vigent:
A.- Va estar aprovat pel Tribunal Constitucional per les seves sentències 31, 48, 137 i 138 de 2010.
B.- Va estar aprovat per la Llei orgànica 6/2006 de reforma de l’Estatut d’autonomia de Catalunya (tot i que va estar modificada parcialment per diverses sentències del Tribunal Constitucional del 2010 i alguna llei de transferències).
C.- Va estar aprovat pel Parlament de Catalunya primer, per referèndum després i immediatament després va entrar en vigor, a l’endemà de la seva publicació al DOGC.
RESPOSTA B
10) El Parlament...
A.- És, juntament amb el Senat, la cambra de representació parlamentària pròpia de Catalunya.
B.- Representa al Govern de Catalunya com a màxima expressió del poder executiu.
C.- És inviolable, representa al poble de Catalunya, i exerceix la potestat legislativa, aprova els pressupostos de la Generalitat i controla i impulsa l’acció política i de govern.
RESPOSTA C
11) Les Corts Generals...
A.- … són inviolables, representen el poble espanyol, són formades pel Congrés dels Diputats i el Senat i exerceixen la potestat legislativa de l’Estat, n’aproven els Pressupostos i controlen l’acció del Govern, entre d’altres competències.
B.- … són juntament amb el Poder Executiu (el Govern) i el Poder Judicial, els tres poders de l’Estat que emanen del poble espanyol, en qui resideix la sobirania nacional.
C.- Les dues afirmacions anteriors són correctes.
RESPOSTA C
12) La presidenta o el president de la Generalitat...
A.- És elegit per un període de quatre anys de forma directa d’acord amb la llei electoral catalana i cessa per renovació del Parlament a conseqüència d’unes eleccions, per aprovació d’una moció de censura o denegació d’una qüestió de confiança, per defunció, per dimissió, per incapacitat permanent, física o mental, reconeguda pel Parlament, que l’inhabiliti per a l’exercici del càrrec, i per condemna penal ferma que comporti la inhabilitació per a l’exercici de càrrecs públics.
B.- És elegit pel Parlament, del que ha de formar part, i una vegada ratificat, en el seu cas, pel Congrés dels Diputats, té capacitat per promulgar en nom del rei o la reina, les lleis, els decrets llei i els decrets legislatius i ordenar-ne la publicació al Diari Oficial de la Generalitat de Catalunya (DOGC).
C.- És elegit pel Parlament, del que ha de formar part, nomenat pel rei o la reina i té la representació ordinària de l’Estat a Catalunya. La seva capacitat executiva l’exerceix a través de dirigir l’acció del Govern.
RESPOSTA C
13) Els actes, les disposicions generals i les normes que emanen del Govern o de l’Administració de la Generalitat...
A.- han d’ésser publicats en el Diari Oficial de la Generalitat de Catalunya. Aquesta publicació és suficient, a tots els efectes, per a l’eficàcia dels actes i per a l’entrada en vigor de les disposicions generals i les normes.
B.- han d’ésser publicats en el Boletín Oficial del Estado. Aquesta publicació és suficient, a tots els efectes, per a l’eficàcia dels actes i per a l’entrada en vigor de les disposicions generals i les normes.
C.- poden ésser publicats indistintament en el Diari Oficial de la Generalitat de Catalunya o en el Boletín Oficial del Estado. Aquesta publicació és suficient, a tots els efectes, per a l’eficàcia dels actes i per a l’entrada en vigor de les disposicions generals i les normes.
RESPOSTA A
14) Catalunya té potestat legislativa, reglamentària i funció executiva en:
A.- En el marc de la legislació bàsica que fixi l’Estat pel que fa a les matèries amb competències compartides i interpretant el desenvolupament reglamentari en els termes de les sentències 31/2010 i 137/2010 del Tribunal Constitucional.
B.- De manera íntegra, en l’àmbit de les seves competències exclusives.
C.- Les dues anteriors.
RESPOSTA C
15) Què hem d’entendre per legislació bàsica en termes constitucionals?
A.- És aquella que amb aquest caràcter es reserva l’Estat com a competència exclusiva d’acord amb l’article 149 de la CE, sense perjudici que les Comunitats Autònomes puguin regular els aspectes accessoris que determina la pròpia carta magna o la norma bàsica que es dicti.
B.- És aquella que es conté en la Constitució Espanyola i que es considera que ha d’informar tota la legislació de les Corts Generals i de les cambres legislatives de les Comunitats Autònomes i de Ceuta i Melilla.
C.- Les dues anteriors.
RESPOSTA A
16) Què és una llei orgànica?
A.- Les que aproven els Estatuts d’Autonomia, el règim electoral general i aquelles específicament previstes a la Constitució.
B.- Les relatives al desenvolupament dels drets fonamentals i de les llibertats públiques.
C.- Les dues anteriors.
RESPOSTA C
17) La legislació bàsica i el regim econòmic de la Seguretat Social,
A.- És una matèria quina legislació es compartida entre l’Estat i Generalitat.
B.- És una matèria de competència exclusiva de l’Estat, sens perjudici que les Comunitats Autònomes n’executin els serveis.
C.- Cap de les anteriors, la legislació bàsica harmonitzada prové de la Unió Europea.
RESPOSTA B
18) El Parlament i les Corts Generals...
A.- Cadascun d’aquests poders tenen capacitat legislativa plena en el marc competencial d’allò establert a l’article 149 i 150 de la Constitució i els articles 110 i 111 de l’Estatut d’autonomia de Catalunya.
B.- Ambdues tenen competències legislatives sobre matèries establertes a la Constitució, però les lleis del Parlament es troben subjectes a aprovació de les Corts Generals.
C.- El Parlament només pot legislar sobre els aspectes expressament recollits a l’Estatut, és a dir, els articles 2.3, 6, 37.2, 56.2, 67.5, 68.3, 77.3, 79.3, 81.2 i 94.1 del text estatutari.
RESPOSTA A